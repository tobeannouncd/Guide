---
title: "Boot9strapin asentaminen (ntrboot)"
---

#### Tarpeet

* Magneetti, jolla voit asettaa konsolisi lepotilaan (jos käytössä on läpällinen malli)
* Flash-korttisi, jolla on asennettuna ntrboot
* SafeB9SInstallerin [viimeisin julkaisu](https://github.com/d0k3/SafeB9SInstaller/releases/latest)
* Boot9strapin [viimeisin julkaisu](https://github.com/SciresM/boot9strap/releases/latest) *(tavallinen boot9strap-tiedosto; ei `devkit`- eikä `ntr`-tiedosto)*
* Luma3DS:n [viimeisin julkaisu](https://github.com/AuroraWright/Luma3DS/releases/latest) *(`.7z`-tiedosto)*
* Homebrew-[aloituspakkaus](http://smealum.github.io/ninjhax2/starter.zip)

#### Ohjeet

##### Vaihe I – Valmistelut

1. Sammuta konsolisi
1. Aseta SD-korttisi tietokoneeseesi
1. Kopioi `SafeB9SInstaller.firm` SD-korttisi juureen ja uudelleennimeä se siellä muotoon `boot.firm`
1. Kopioi `starter.zip`-pakkauksen _sisältö_ SD-korttisi juureen
1. Luo `boot9strap`-niminen kansio SD-korttisi juureen
1. Kopioi boot9strap-`.zip`-pakkauksesta `boot9strap.firm` ja `boot9strap.firm.sha` SD-korttisi `/boot9strap/`-kansioon

    ![]({{ base_path }}/images/screenshots/boot9strap-ntrboot-file-layout.png)
    {: .notice--info}

1. Aseta SD-korttisi takaisin konsoliisi
1. Käynnistä konsolisi

##### Vaihe II – Ntrboot

1. Käytä magneettia löytääksesi konsolistasi kohdan, jossa lepotilan anturi aktivoituu
  + Tämä ei ole tarpeen vanhalla 2DS:llä (jossa on erillinen kytkin lepotilalle)
1. Sammuta konsolisi
1. Aseta flash-korttisi konsoliisi
1. Aseta magneetti konsolin päälle aktivoidaksesi lepotilan anturin
  + Jos käytät 2DS:ää, käytä sen sijaan konsolin lepotilakytkintä
1. Pidä pohjassa (POWER) + (START) + (SELECT) + (X) -painikeyhdistelmää useamman sekunnin ajan ja päästä ne sitten irti
  + Lepotilan aktivoiminen magneetilla saattaa vaatia useamman yrityksen, koska anturi on hankalassa paikassa
1. Jos haavoittuvuuden hyödyntäminen onnistui, SafeB9SInstallerin pitäisi avautua

##### Vaihe III – Boot9strapin asentaminen

1. Odota, kunnes kaikki turvatarkistukset on suoritettu
1. Syötä kehotettaessa annettu painikeyhdistelmä asentaaksesi boot9strapin
1. Kun toiminto on suoritettu, pakota konsolisi sammuksiin pitämällä virtapainiketta pohjassa
  + Konsolisi käynnistyy vain SafeB9SInstaller-ruutuun, ennen kuin olet käynyt läpi seuraavan vaiheen

##### Vaihe IV – Luma3DS:n määrittäminen

1. Aseta SD-korttisi tietokoneeseesi
1. Poista `boot.firm` SD-korttisi juuresta
1. Kopioi Luma3DS-`.7z`-pakkauksesta `boot.firm` SD-korttisi juureen
1. Aseta SD-korttisi takaisin konsoliisi
1. Käynnistä konsolisi
1. Konsolisi pitäisi uudelleenkäynnistyä suoraan Luma3DS:n määritysvalikkoon
  + Jos saat mustan ruudun, [seuraa tätä vianmääritysohjetta](troubleshooting#ts_sys_b9s)
1. Käytä (A):ta ja ristiohjainta ottaaksesi seuraavat asetukset käyttöön:    
  + **"Show NAND or user string in System Settings"**
1. Paina (START)-painiketta tallentaaksesi ja käynnistääksesi uudelleen
  + Jos saat virheen, jatka vain seuraavaan osioon

___

Jatka osioon [Asennuksen viimeistely](finalizing-setup)
{: .notice--primary}

___

##### Vaihe V – Ntrbootin poistaminen

Tämä on vaihtoehtoinen vaihe, jonka avulla voit palauttaa flash-korttisi alkuperäiseen tilaansa (jotta sitä voi taas käyttää sen normaaleihin käyttötarkoituksiin).
{: .notice--info}

Älä käy läpi tätä vaihetta, ennen kuin olet käynyt läpi tämän osion muut vaiheet.
{: .notice--warning}

1. Avaa **lähde-3DS**:llä Luma3DS:n ketjulataaja pitämällä (START)-painiketta pohjassa konsolin käynnistyessä
1. Valitse "ntrboot_flasher"
1. Valitse "Restore Flash"
1. Paina (Y):tä jatkaaksesi
1. Odota, kunnes toiminto on suoritettu
1. Paina (B):tä palataksesi päävalikkoon
1. Valitse "EXIT" sammuttaaksesi **lähde-3DS**:n